<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>Amatriciana</h1>
    <img src="https://www.giallozafferano.it/images/219-21923/Spaghetti-all-Amatriciana_650x433_wm.jpg" alt="Amatriciana">
    <p>Amatriciana: l'invito a nozze per tutti gli appassionati di cucina laziale!Si dice che questo famoso primo piatto nato ad Amatrice fosse il pasto principale dei pastori, ma originariamente era senza pomodoro e prendeva il nome di “gricia”. Il pomodoro fu aggiunto in seguito, quando venne importato dalle Americhe e il condimento prese il nome di Amatriciana. E’ quindi normale che una ricetta così antica e popolare si sia trasformata nel tempo assumendo le numerose varianti di cui ancora si discute al giorno d’oggi. Quella che vi proponiamo qui è la versione più diffusa e conosciuta, replicata e amata, preparata con ingredienti locali e di qualità. Tra le varianti esistenti è molto popolare la versione realizzata con i bucatini, in alternativa agli spaghetti.</p>
    <h2>Ingredienti</h2> 
    <h4>PER 4 PERSONE</h4>
    <ul>
        <li>200 g guanciale di maiale affumicato, spesso circa 5 mm</li>
        <li>500 g pomodori pelati o polpa di pomodori datterini</li>
        <li>400 g bucatini</li>
        <li>Parmigiano Reggiano, grattugiato</li>
        <li>1 scalogno</li>
        <li>1/2 bicchiere di vino bianco secco</li>
        <li>100 g olio extra vergine di oliva</li>
        <li>peperoncino, q.b.</li>
        <li>pepe</li>
        <li>sale grosso</li>
        <li>sale fino, q.b.</li>
        <h3>Preparazione</h3>
        <p><em>Step 1</em></p>
        <p>Tagliare il guanciale a dadini e farlo rosolare in un padella con un filo d’olio. Intanto, in un’altra padella, far stufare lo scalogno con l’olio e, una volta appassito, schiacciarlo con lo schiaccia-verdure. Aggiungere i pomodori, il sale, il pepe e il peperoncino.</p>
        <p><em>Step 2</em></p>
        <p>Una volta che il guanciale si sarà sciolto, fare sfumare con del vino, quindi, lasciare riposare il tutto a fuoco spento.</p>
        <p><em>Step 3</em></p>
        <p>Intanto far cuocere i bucatini in acqua bollente e salata e scolarli ancora al dente. Unire il guanciale al sugo e condirvi la pasta, facendo saltare il tutto in padella. Impiattare e spolverare con un’abbondante manciata di Parmigiano Reggiano.</p>
    </ul>
</body>
</html>